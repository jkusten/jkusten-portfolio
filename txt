Ne minuial tôl lû, Ir tirich er-'îl gelair awarthannen, Ir in-elenath gwennin. I 'îl thinna, i amar ú-dhartha. Am man darthon a linnon, Nu galad hen fireb? Eirien vi elenyr, Enni e bain. Brethil nui mellyrn, Enni e bain. Gwilwileth or alph, Enni e bain. Tinnu aphada Chelluin, Enni e bain. I laiss e-mallorn ernediaid. El-lass dithen, el-lass fíreb, Gâr chinnen. Ir dannatha? I-'îl gelair fîr. Si e gwanna Menel. Si gwannathon i amar, Garel lass vi cammen.

A! Tollen gûr na Balannor, Nu goll dhúath e nathron dhonn, Onethelais panna i nôr, Gelaidh gelaid go linnod an Nestad. Ai nae úamdir dâr. Harnannin athan nestad bân, Telperion a Laurelin. In edhil sí awarthar Dhûn Farol i viriath corin E galad vedui o Aman. I aear dholl. Saer dîn vanadh. Aphadar 'lîn e-fast i chîn Finarfin. Athradar athrad Chelegnen. Sí falas thrúnen. I ithil eria. Romru cân.